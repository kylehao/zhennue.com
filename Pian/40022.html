<!DOCTYPE html>
<!-- saved from url=(0042)https://www.zhennue.com/bookdemo/0-qianyan -->
<html lang="zh"><head><meta http-equiv="Content-Type" content="text/html; charset=UTF-8">
	
	<meta name="viewport" content="width=device-width, initial-scale=1">
  <meta name="author" content=""><title>上林赋 | 听松阁</title>
  <meta name="keywords" content="Jekyll,blog">
  <meta name="description" content="分享编程、生活感悟、旅游随感、读书随笔等。">
  <link rel="stylesheet" href="../images//main.css">
<script src="../images//main.js" defer=""></script></head>

<body class="body-chapter">
    <div class="book__wrapper sidebar-right" id="bookMain"><div class="book-summary" id="bookSummary">
  <nav role="navigation">
    <ul class="summary">
      <li class="chapter ">
        <a href="./index.html" class="custom-link">骈文，雍容典雅</a>
      </li>
      <li class="divider"></li>
	  <li class="chapter active"><a href="./40001.html">前言</a></li>
<li class="chapter "><a href="./40002.html">别赋</a>
<li class="chapter "><a href="./40003.html">归去来兮辞·并序</a>
<li class="chapter "><a href="./40004.html">恨赋</a>
<li class="chapter "><a href="./40005.html">洛神赋</a>
<li class="chapter "><a href="./40006.html">滕王阁序</a>
<li class="chapter "><a href="./40007.html">登楼赋</a>
<li class="chapter "><a href="./40008.html">阿房宫赋</a>
<li class="chapter "><a href="./40009.html">雪赋</a>
<li class="chapter "><a href="./40010.html">登徒子好色赋并序</a>
<li class="chapter "><a href="./40011.html">神女赋</a>
<li class="chapter "><a href="./40012.html">风赋</a>
<li class="chapter "><a href="./40013.html">闲情赋并序</a>
<li class="chapter "><a href="./40014.html">前赤壁赋</a>
<li class="chapter "><a href="./40015.html">后赤壁赋</a>
<li class="chapter "><a href="./40016.html">吊屈原赋</a>
<li class="chapter "><a href="./40017.html">文赋</a>
<li class="chapter "><a href="./40018.html">玉台新咏序</a>
<li class="chapter "><a href="./40019.html">舞鹤赋</a>
<li class="chapter "><a href="./40020.html">叹逝赋</a>
<li class="chapter "><a href="./40021.html">鹪鹩赋</a>
<li class="chapter "><a href="./40022.html">上林赋</a>
<li class="chapter "><a href="./40023.html">长门赋·并序</a>
<li class="chapter "><a href="./40024.html">观潮</a>
<li class="chapter "><a href="./40025.html">鵩鸟赋</a>
<li class="chapter "><a href="./40026.html">洞箫赋</a>
<li class="chapter "><a href="./40027.html">小园赋</a>
<li class="chapter "><a href="./40028.html">幽通赋</a>
<li class="chapter "><a href="./40029.html">芜城赋</a>
<li class="chapter "><a href="./40030.html">刺世疾邪赋</a>
<li class="chapter "><a href="./40031.html">述行赋</a>
<li class="chapter "><a href="./40032.html">高唐赋</a>
<li class="chapter "><a href="./40033.html">李夫人赋</a>
<li class="chapter "><a href="./40034.html">思旧赋</a>
<li class="chapter "><a href="./40035.html">鹦鹉赋</a>
<li class="chapter "><a href="./40036.html">三都赋</a>
<li class="chapter "><a href="./40037.html">秋声赋</a>
<li class="chapter "><a href="./40038.html">归田赋</a>
<li class="chapter "><a href="./40039.html">子虚赋</a>
<li class="chapter "><a href="./40040.html">黠鼠赋</a>
<li class="chapter "><a href="./40041.html">打马赋</a>
<li class="chapter "><a href="./40042.html">蝉赋</a>
<li class="chapter "><a href="./40043.html">大鹏赋·并序</a>
<li class="chapter "><a href="./40044.html">白发赋</a>
<li class="chapter "><a href="./40045.html">枯树赋</a>
<li class="chapter "><a href="./40046.html">琴赋</a>
<li class="chapter "><a href="./40047.html">铜雀台赋</a>
<li class="chapter "><a href="./40048.html">西征赋</a>
<li class="chapter "><a href="./40049.html">东都赋</a>
<li class="chapter "><a href="./40050.html">西都赋</a>
<li class="chapter "><a href="./40051.html">东京赋</a>
<li class="chapter "><a href="./40052.html">西京赋</a>
<li class="chapter "><a href="./40053.html">鲁灵光殿赋</a>
<li class="chapter "><a href="./40054.html">美人赋</a>
<li class="chapter "><a href="./40055.html">哀江南赋序</a>
<li class="chapter "><a href="./40056.html">破窑赋</a>
<li class="chapter "><a href="./40057.html">采莲赋</a>
<li class="chapter "><a href="./40058.html">海赋</a>
<li class="chapter "><a href="./40059.html">秋兴赋</a>
<li class="chapter "><a href="./40060.html">丽人赋</a>



<!--  二级目录
	    <ul class="articles"><li class="chapter "><a href="https://www.zhennue.com/bookdemo/1.2erhaobiaoti.html">1.2二号标题</a></li></ul>
-->

	  </li>
	</ul>
  </nav>
</div>

<div class="book__body">
    <div class="body__inner">
	 <a href="../index.html" class="logo"><img src="https://jihulab.com/free163/zhennue.com/-/raw/c554cd3118d155441e58cf05b586cc7df4b6f40e/images//logo.svg" class="logo_img"><h1>听松阁</h1></a>
	 <a href="../archive.html" class="sidebar__toggler">
		<span class="sidebar__toggler_top"></span>
		<span class="sidebar__toggler_middle"></span>
		<span class="sidebar__toggler_bottom"></span>
     </a>
    <div class="book-header" role="navigation">
    <a href="./index.html" id="summaryToggler" class="summary__toggler">
      <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round">
  <circle cx="12" cy="12" r="1"></circle>
  <circle cx="19" cy="12" r="1"></circle>
  <circle cx="5" cy="12" r="1"></circle>
</svg>
    </a>
  <h1>
    上林赋 - 骈文，雍容典雅
  </h1>
</div>

<main class="chapter__wrapper" tabindex="-1" role="main">
        <div class="chapter__inner">
          <article class="chapter__content content">
            <h1 id="前言">上林赋</h1>

<blockquote>
  <p>两汉 司马相如</p>
</blockquote>

<p><br>
<!-- 文章开始 -->

 　　亡是公听然而笑曰：“楚则失矣，而齐亦未为得也。夫使诸侯纳贡者，非为财币，所以述职也。封疆画界者，非为守御，所以禁淫也。今齐列为东藩，而外私肃慎，捐国逾限，越海而田，其于义固未可也。且二君之论，不务明君臣之义，正诸侯之礼，徒事争于游戏之乐，苑囿之大，欲以奢侈相胜，荒淫相越，此不可以扬名发誉，而适足以贬君自损也。<br><br>　　“且夫齐楚之事，又乌足道乎！君未睹夫巨丽也，独不闻天子之上林乎？左苍梧，右西极。丹水更其南，紫渊径其北。终始灞浐，出入泾渭；酆镐潦潏，纡馀委蛇，经营乎其内。荡荡乎八川分流，相背而异态。东西南北，驰骛往来，出乎椒丘之阙，行乎洲淤之浦，经乎桂林之中，过乎泱漭之野。汩乎混流，顺阿而下，赴隘狭之口，触穹石，激堆埼，沸乎暴怒，汹涌澎湃。滭弗宓汩，逼侧泌瀄。横流逆折，转腾潎冽，滂濞沆溉。穹隆云桡，宛潬胶戾。逾波趋浥，涖涖下濑。批岩冲拥，奔扬滞沛。临坻注壑，瀺灂霣坠，沈沈隐隐，砰磅訇礚，潏潏淈淈，湁潗鼎沸。驰波跳沫，汩濦漂疾。悠远长怀，寂漻无声，肆乎永归。然后灏溔潢漾，安翔徐回，翯乎滈滈，东注太湖，衍溢陂池。于是乎鲛龙赤螭，??渐离，鰅鰫鳍鮀，禺禺魼鳎，揵鳍掉尾，振鳞奋翼，潜处乎深岩，鱼鳖讙声，万物众伙。明月珠子，的砾江靡。蜀石黄碝，水玉磊砢，磷磷烂烂，采色澔汗，藂积乎其中。鸿鹔鹄鸨，鴐 鹅属玉，交精旋目，烦鹜庸渠，箴疵?卢，群浮乎其上，泛淫泛滥，随风澹淡，与波摇荡，奄薄水渚，唼喋菁藻，咀嚼菱藕。<br><br>　　“于是乎崇山矗矗，巃嵷崔巍，深林巨木，崭岩参嵳，九嵕嶻嶭。南山峨峨，岩陁甗崎，摧崣崛崎。振溪通谷，蹇产沟渎，谽呀豁閕。阜陵别岛，崴磈葨廆，丘虚堀礨，隐辚郁垒，登降施靡，陂池貏豸，沇溶淫鬻，散涣夷陆，亭皋千里，靡不被筑。揜以绿蕙，被以江蓠，糅以蘪芜，杂以留夷。布结缕，攒戾莎，揭车衡兰，槀本射干，茈姜蘘荷，葴持若荪，鲜支黄砾，蒋苎青薠，布濩闳泽，延曼太原。离靡广衍，应风披靡，吐芳扬烈，郁郁菲菲，众香发越，肸蚃布写，晻薆咇茀。<br><br>　　“于是乎周览泛观，缜纷轧芴，芒芒恍忽。视之无端，察之无涯，日出东沼，入乎西陂。其南则隆冬生长，涌水跃波。其兽则?旄貘嫠，沈牛麈麋，赤首圜题，穷奇象犀。其北则盛夏含冻裂地，涉冰揭河。其兽则麒麟角端，騊駼橐驼，蛩蛩驒騱，駃騠驴骡六庵注。<br><br>　　“于是乎离宫别馆，弥山跨谷，高廊四注，重坐曲阁，华榱璧珰，辇道纚属，步櫩周流，长途中宿。夷嵕筑堂，累台增成，岩窔洞房，頫杳眇而无见，仰攀橑而扪天，奔星更于闺闼，宛虹扦于楯轩，青龙蚴蟉于东箱，象舆婉僤于西清，灵圄燕于闲馆，偓佺之伦，暴于南荣。醴泉涌于清室，通川过于中庭。盘石振崖，嵚岩倚倾。嵯峨磼礏，刻削峥嵘。玫瑰碧琳，珊瑚丛生，琘玉旁唐，玢豳文鳞，赤瑕驳荦，杂臿其间，晁采琬琰，和氏出焉。<br><br>　　“于是乎卢橘夏熟，黄甘橙楱，枇杷橪柿，亭奈厚朴，梬枣杨梅，樱桃蒲陶，隐夫薁棣，答沓离支，罗乎后宫，列乎北园。崒丘陵，下平原，扬翠叶，扤紫茎，发红华，垂朱荣，煌煌扈扈，照曜钜野。沙棠栎槠，华枫枰栌，留落胥邪，仁频并闾，欃檀木兰，豫章女贞，长千仞，大连抱，夸条直畅，实叶葰楙，攒立丛倚，连卷欐佹，崔错癹骫，坑衡閜砢，垂条扶疏，落英幡纚，纷溶箾蔘，猗狔从风，藰莅卉歙，盖象金石之声，管籥之音。偨池茈虒，旋还乎后宫，杂袭絫辑，被山缘谷，循阪下隰，视之无端，究之无穷。<br><br>　　“于是乎玄猨素雌，蜼玃飞鸓，蛭蜩蠼猱，獑胡豰蛫，栖息乎其间。长啸哀鸣，翩幡互经。夭蟜枝格，偃蹇杪颠。隃绝梁，腾殊榛，捷垂条，掉希间，牢落陆离，烂漫远迁。若此者数百千处。娱游往来，宫宿馆舍，庖厨不徙，后宫不移，百官备具。<br><br>　　“于是乎背秋涉冬，天子校猎。乘镂象，六玉虬，拖蜺旌，靡云旗，前皮轩，后道游。孙叔奉辔，卫公参乘，扈从横行，出乎四校之中。鼓严簿，纵猎者，河江为阹，泰山为橹，车骑雷起，殷天动地，先后陆离，离散别追。淫淫裔裔，缘陵流泽，云布雨施。生貔豹，搏豺狼，手熊罴，足壄羊，蒙鹖苏，绔白虎，被班文，跨壄马，凌三嵕之危，下碛历之坻。径峻赴险，越壑厉水。椎蜚廉，弄獬豸，格虾蛤，鋋猛氏，羂騕褭，射封豕。箭不苟害，解脰陷脑，弓不虚发，应声而倒。于是乘舆弭节徘徊，翱翔往来，睨部曲之进退，览将帅之变态。然后侵淫促节，儵夐远去，流离轻禽，蹴履狡兽。轊白鹿，捷狡兔，轶赤电，遗光耀。追怪物，出宇宙，弯蕃弱，满白羽，射游枭，栎蜚遽。择肉而后发，先中而命处，弦矢分，艺殪仆。然后扬节而上浮，凌惊风，历骇猋，乘虚无，与神俱。躏玄鹤，乱昆鸡，遒孔鸾，促鵔鸃，拂翳鸟，捎凤凰，捷鹓鶵，揜焦明。道尽途殚，回车而还。消遥乎襄羊，降集乎北纮，率乎直指，晻乎反乡。蹷石阙，历封峦，过鳷鹊，望露寒，下棠梨，息宜春，西驰宣曲，濯鹢牛首，登龙台，掩细柳。观士大夫之勤略，均猎者之所得获，徒车之所轥轹，步骑之所蹂若，人臣之所蹈籍，与其穷极倦谻，惊惮詟伏，不被创刃而死者，他他籍籍，填坑满谷，掩平弥泽。<br><br>　　“于是乎游戏懈怠，置酒乎颢天之台，张乐乎轇輵之宇。撞千石之钟，立万石之虡，建翠华之旗，树灵鼍之鼓，奏陶唐氏之舞，听葛天氏之歌，千人唱，万人和，山陵为之震动，川谷为之荡波。巴渝宋蔡，淮南干遮，文成颠歌，族居递奏，金鼓迭起，铿鎗闛鞈，洞心骇耳。荆吴郑卫之声，韶濩武象之乐，阴淫案衍之音，鄢郢缤纷，激楚结风。俳优侏儒，狄鞮之倡，所以娱耳目乐心意者，丽靡烂漫于前，靡曼美色于后。若夫青琴、宓妃之徒，绝殊离俗，妖冶娴都，靓妆刻饰，便嬛绰约，柔桡嫚嫚，妩媚孅弱。曳独茧之褕绁，眇阎易以恤削，便姗嫳屑，与俗殊服，芬芳沤郁，酷烈淑郁；皓齿粲烂，宜笑的皪；长眉连娟，微睇绵藐，色授魂与，心愉于侧。<br><br>　　“于是酒中乐酣，天子芒然而思，似若有亡，曰：‘嗟乎！此大奢侈。朕以览听馀闲，无事弃日，顺天道以杀伐，时休息于此。恐后叶靡丽，遂往而不返，非所以为继嗣创业垂统也。’于是乎乃解酒罢猎，而命有司曰：‘地可垦辟，悉为农郊，以赡萌隶，隤墙填堑，使山泽之人得至焉。实陂池而勿禁，虚宫馆而勿仞，发仓廪以救贫穷，补不足，恤鳏寡，存孤独，出德号，省刑罚，改制度，易服色，革正朔，与天下为更始。’<br><br>　　“于是历吉日以斋戒，袭朝服，乘法驾，建华旗，鸣玉鸾，游于六艺之囿，驰骛乎仁义之涂，览观《春秋》之林，射《狸首》，兼《驺虞》，弋玄鹤，舞干戚，载云?，揜群雅，悲《伐檀》，乐乐胥，修容乎礼园，翱翔乎书圃，述《易》道，放怪兽，登明堂，坐清庙，次群臣，奏得失，四海之内，靡不受获。于斯之时，天下大说，乡风而听，随流而化，芔然兴道而迁义，刑错而不用，德隆于三王，而功羡于五帝。若此故猎，乃可喜也。若夫终日驰骋，劳神苦形，罢车马之用，抏士卒之精，费府库之财，而无德厚之恩，务在独乐，不顾众庶，忘国家之政，贪雉兔之获，则仁者不繇也。从此观之，齐楚之事，岂不哀哉！地方不过千里，而囿居九百，是草木不得垦辟，而人无所食也。夫以诸侯之细，而乐万乘之侈，仆恐百姓被其尤也。”<br><br>　　于是二子愀然改容，超若自失，逡巡避席，曰：“鄙人固陋，不知忌讳，乃今日见教，谨受命矣。”<br><br><br><br><h4>赏析</h4><br>　　《上林赋》是《子司赋》的姊妹篇。据《史记》记载，《子司赋》写于梁孝王门下，《上林赋》写于武帝朝廷之上，是司马相如最著名的作品。《上林赋》以夸耀的笔调描写国汉天子上林苑的壮丽及汉天子游猎的盛大规模，歌颂国统一王朝的声威和气势。在写作上，它充分体现国汉大赋铺张夸饰的特点，规模宏大，叙述细腻。<br><br>　　《上林赋》作为司马相如最重要的代表作，是文学史上第一篇全面体现汉赋特色的大赋。在内容上，它以宫殿、园囿、田猎为题材，以维护国家统一、反对帝王奢侈为主旨，既歌颂国统一大帝国无可比拟的声威，又对最高统治者有所讽谏，开创国汉代大赋的一个基本主题。在形式上，它摆脱国模仿楚辞的俗套，以“子司”、“乌有先生”、“无是公”为假托人物，设为问答，而手铺写，结构宏大，层次严密，语言富丽堂皇，句式亦多变化，加上对偶、排比手法的大量使用，使全篇显得气势磅礴，形成铺张扬厉的风格，确立国汉代大赋的体制。鲁迅先生指出：“盖汉兴好楚声，武帝左右亲信，如朱买臣等，多以楚辞进，而相如独变其体，益以玮奇之意，饰以绮丽之辞，句之短长，亦不拘成法，与当时甚不同。”（《汉文学史纲要》）这就概括国司马相如在文体创新方面的非凡成就。正是这种成就，使司马相如成为当之无愧的汉赋奠基人。<br><br>司马相如（约公元前179年—前118年），字长卿，汉族，巴郡安汉县（今四川省南充市蓬安县）人，一说蜀郡（今四川成都）人。西汉大辞赋家。司马相如是中国文化史文学史上杰出的代表，是西汉盛世汉武帝时期伟大的文学家、杰出的政治家。景帝时为武骑常侍，因病免。工辞赋，其代表作品为《子虚赋》。作品词藻富丽，结构宏大，使他成为汉赋的代表作家，后人称之为赋圣和“辞宗”。他与卓文君的爱情故事也广为流传。鲁迅的《汉文学史纲要》中还把二人放在一个专节里加以评述，指出：“武帝时文人，赋莫若司马相如，文莫若司马迁。”

<!-- 文章结束 -->
</p>
<div style="text-align:center;" ><p style="margin-bottom:30px"><hr style="height:1px;border:none;border-top:1px dashed blue;" />🍀 By <a href="/about">听松阁</a> 🍀</p><p>如果有什么想对他吐槽的，💌<a href="mailto:info@skywq.com>写封邮件给她</a>吧！</p></div>		
          </article>
        </div>

		<footer class="site-footer">
  © 2023<a href="https://www.free345.com/">听松阁</a>. Power By <a href="https://github.com/" target="_blank">Github</a> Theme<a href="https://github.com/erlzhang/jekyll-theme-persephone" target="_blank">Persephone</a>
</footer>
</main>
</div>

<a href="./40021.html" class="navigation navigation-prev" aria-label="Previous page: 上一篇文章"><svg viewBox="0 0 32 32" width="32" height="32" fill="none" stroke="currentcolor" stroke-linecap="round" stroke-linejoin="round" stroke-width="2">
  <path d="M20 30 L8 16 20 2"></path>
</svg>
</a>
<a href="./40023.html" class="navigation navigation-next" aria-label="Next page: 下一篇文章"><svg viewBox="0 0 32 32" width="32" height="32" fill="none" stroke="currentcolor" stroke-linecap="round" stroke-linejoin="round" stroke-width="2">
  <path d="M12 30 L24 16 12 2"></path>
</svg>
</a>
</div>

</div>

</body>
</html>